# Praktický pohľad na investovanie (najmä z pohľadu Európana)

Tento text má ambíciu byť stručným úvodom do investovania všeobecne a zároveň ponúknuť praktické rady, ako možno rozumne investovať v Európe. Predpokladá u čitateľa všeobecný rozhľad v oblasti financií a využíva aj anglické či odbornejšie výrazy (ktoré umožnia čitateľovi dohľadať si súvislosti na internete). Použité príklady produktov slúžia na ilustračné účely (nemusia byť najlepšie svojho typu; boli vybraté ako autorovi na myseľ prišlo).

Hoci na prvé prečítanie môže pôsobiť zložito, nebojte sa. To, čo potrebujete vykonať na usporiadanie si finačných záležitostí, je vlastne veľmi jednoduché (povieme si neskôr). Je však kriticky dôležité rozumieť, _prečo_ konať práve takto, pretože musíte emocionálne i racionálne ustáť meniace sa okolnosti, a chápať, v ktorých prípadoch treba v živote spraviť zmeny (a aké --- [ukážka](https://www.newretirement.com/retirement/podcast-episode-35-larry-swedroe-successful-secure-retirement/)).

## Ako investovať?

Tento stručný návod pokrýva potreby veľkej časti populácie. Viac detailov a vysvetlení nájdete v ďalšom texte.

1. Naučte sa míňať menej, ako zarobíte, splatťe všetky dlhy s vysokým úrokom a vytvorte si rezervný fond aspoň na úrovni 2-násobku mesačných príjmov.
2. Pripravte si na investovanie aspoň niekoľko sto eur (suma musí byť dostatočná na minimálny vklad a dosť veľká na vyváženie minimálneho poplatku za obchod na burze).
3. Zriaďte si účet u [nízkonákladového online brokera](https://uspesnynaburze.sk/najlepsi-etf-broker/), ktorý umožňuje obchodovať indexové fondy v podobe ETF (napr. [XTB](https://www.xtb.com/sk) či [IBKR](https://finfin.sk/interactive-brokers-recenzia/)).
4. Preveďte peniaze k brokerovi (odporúčam zvoliť si takého, kde sa to dá spraviť bezplatným SEPA prevodom).
5. Nakúpte za všetky peniaze široko diverzifikovaný indexový fond, napr. [ETF sledujúce index MSCI World](https://www.ishares.com/uk/individual/en/products/251882/ishares-msci-world-ucits-etf-acc-fund). Stačí pár kliknutí.
6. Keď znova našetríte ďalšie peniaze (napr. za mesiac či štvrťrok), investujte ich takisto.

Kroky 3 až 5 môžu byť nahradené investovaním cez finančnú inštitúciu či sprostredkovateľa, napr. [SLSP](https://www.slsp.sk/sk/ludia/investovanie/etf-fondy) alebo 3. pilier (napr. [NN](https://www.financnykompas.sk/dochodok-3-pilier) tam má indexový fond). Je to však zvyčajne poplatkovo menej výhodné; dajte si pozor najmä na poplatky platené opakovane (napr. každý rok), ich efekt sa za desaťročia prejaví oveľa výraznejšie, než sa zdá na prvý pohľad (za 30-40 rokov môžete mať aj štvrtinu peňazí menej).

## Prečo investovať peniaze do rizikovejších aktív

Vďaka vyspelej európskej spoločnosti možno peniaze bezpečne držať na účte či termínovanom vklade v banke, so štátom garantovanou ochranou vkladov. S tým sú spojené dva problémy:
1. Keďže riziko je minimálne, nemožno čakať veľké výnosy --- ľudia bohatnú takmer výlučne vďaka tomu, že podstupujú riziko, a za to dostávajú [_rizikovú prémiu_](./risk_premia.md) (risk premium; tento pojem je jeden z kľúčových).
2. Inflácia --- pôvodný vyznam tohto slova je rast peňažnej zásoby (inflation, nafukovanie), ale dnes sa využíva najmä na vyjadrenie rastu cien. Ten s rastom peňažnej zásoby dosť úzko súvisí: keď je množstvo tovaru obmedzené, a peňazí pribúda, ceny rastú, lebo peniaze sú relatívne menej hodnotné; toto sa niekedy prejaví v raste cien spotrebiteľských tovarov, inokedy napríklad v raste cien nehnuteľností (a ešte sú tu výnimky ako Japonsko, kde napriek všetkému pridávaniu peňazí do systému ceny nerástli vyše 20 rokov, ale už aj na nich v r. 2022 došlo).

Je kľúčové uvedomiť si, že hocijako máte majetok uložený, nejaké riziká podstupujete, a to aj keď o nich neviete. "Neinvestovať" a nechať peniaze v hotovosti doma či na účte v banke znamená, že podstupujete veľké riziko, že vám ich znehodnotí inflácia; naopak vyhýbate sa trebárs podnikateľskému riziku. Dokonca aj nemať žiaden majetok, či mať viac dlžôb ako majetku, znamená podstupovanie finančných rizík (potrebujete v budúcnosti z niečoho žiť). 

>	Dívajte sa preto aj na neaktivitu ako na vedomé rozhodnutie (zväčša chybné).

Typický príklad neaktivity: ak nešetrím nič na dôchodok, úplne sa spolieham na štát, že ma nenechá umrieť hladom. To možno áno, ale životný štandard bude mizerný kvôli demografii (veľa dôchodcov a málo pracujúcich). Oveľa viac dáva zmysel riziko rozložiť, napr. vstupom do indexového fondu v 2. pilieri, a k tomu ešte usporiť aj čosi navyše a investovať to mimo štátnych schém, najlepšie v zahraničí (na rozdiel od štátneho dôchodku tento majetok možno zanechať dedičom).

Na rozdiel od dávnej i nedávnej histórie dnes možno elegantne a jednoducho investovať do široko diverzifikovaného portfólia akcií (podielov vo firmách), ktoré pokrývajú takmer každú oblasť ľudskej činnosti a takmer každý typ finančného či reálneho majetku. Nemožno sa už preto vyhovárať, že ste takú možnosť nemali. Výhodou širokej diverzifikácie je to, že nemusíte nič sledovať, ani rozumieť žiadnym detailom. Stúpne cena ropy? Dobre pre vašich producentov ropy, zle pre dopravcov a chemický priemysel. Klesne cena ropy? Tak zase naopak. Vlastníte jedných aj druhých a teda je vám to jedno.

Pri akciách možno očakávať výnos cca 5-12% ročne bez neprimeraného rizika (čo je najviac spomedzi bežne dostupných možností) a nevyžaduje si to žiadne špecifické znalosti ani úsilie. Jedinou nevýhodou sú pomerne veľké výkyvy trhových cien akcií, z čoho vyplýva, že do nich možno investovať len s horizontom 10-20 rokov.

#### Vlastníte viac, než sa zdá

Ak máte dojem, že vašich pár tisíc eur úspor je všetko, čo vlastníte, a bojíte sa to investovať, pozrite sa na to zo širšej perspektívy. Modelový príklad pre mladého človeka: vlastní byt za 200 000 eur s hypotékou 150 000 (čiže čistý majetok v nehnuteľnosti 50 000), má v hotovosti 30 000 eur, a súčasná hodnota jeho budúcich príjmov je 200 000 eur (súčet jeho budúcich miezd so zohľadnením toho, že budúce peniaze sú menej hodnotné ako súčasné). Ak zvažuje investíciu 20 000 eur do akcií (podielov v cudzích firmách), zdá sa to ako 2/3 jeho úspor, ide však o menej ako desatinu toho, čo má (20 000 z 280 000). Jeho kapitál (a rizikový profil) je bez investovania do akcií výrazne nevyvážený: napr. má oveľa viac peňazí v jedinej nehnuteľnosti (aj so všetkými súvisiacimi rizikami) než vo všetkých ostatných finančných aktívach dokopy.

Na okraj: investovať do zvýšenia budúceho príjmu sebavzdelávaním môže byť jedna z najlepších investícií aj v čisto finančnom zmysle, keďže budúce príjmy typicky tvoria výraznú väčšinu majetku mladých ľudí.

TODO o vlastneni nehnutelnosti, navyse v krajine, kde clovek pracuje; regionalna diverzifikacia (priklady: Ukrajina, latinska amerika, Detroit, 1/3 prazdnych domov Japonsku...) --- avoid tail risk, diversify, do not aim to only maximize returns without risk control



## Manažovanie rizika (risk control / management)

Investovanie úzko súvisí s inými veľkými životnými rozhodnutiami a je v prvom rade o manažmente a kontrole rizík, ktoré podstupujete, až potom o výnosoch.

Vlastníctvo výrobných prostriedkov bolo odnepamäti výhodné, bez ohľadu na režim či spôsob fungovania ľudskej spoločnosti. Vojny, revolúcie, zásahy mocnejších či prírodné katastrofy však môžu viesť k znehodnoteniu majetku, preto chcete vlastniť veľa rôznych vecí po celom svete (_diverzifikácia_ rizika). Je možné, že veľmi úzko profilovaná investícia ponúka oveľa vačšie výnosy než hocičo iné, ale dať do nej všetky peniaze nie je rozumné. Ako hovorieva jeden z najbohatších ľudí na svete W. Buffett:
>	In order to finish first, you must first finish.

>	Over the years, a number of very smart people have learned the hard way that a long stream of impressive numbers multiplied by a single zero always equals zero.

Proste aby ste mali šancu dostať sa do cieľa, musíte sa vyhnúť po ceste krachu. Preto treba veľmi opatrne pristupovať k investovaniu požičaných peňazí, najmä ak ide o pôžičku, ktorá je splatná v krátkej dobe (sem patrí aj využívanie _margin account_ u brokera či short-term trading s využitím páky). Asi jediný dlh, ktorý sa neoplatí splácať (a radšej peniaze investovať do akcií), je hypotéka. Ešte jeden citát od Buffetta:
> My partner Charlie says there is only three ways a smart person can go broke: liquor, ladies and leverage. Now the truth is — the first two he just added because they started with L — it’s leverage.

> But leverage is addictive. Once having profited from its wonders, very few people retreat to more conservative practices. And as we all learned in third grade — and some relearned in 2008 — any series of positive numbers, however impressive the numbers may be, evaporates when multiplied by a single zero.

Súvisiacemu konceptu sa hovorí _tail risk_: netreba zabúdať na nepravdepodobné udalosti s veľkým negatívnym efektom. (Odporúčam prečítať si na túto tému knihy zo série [Incerto](https://www.fooledbyrandomness.com/) od N. Taleba.)

Obavy z neistej budúcnosti možno celkom dobre riešiť poistením a prípravou alternatívnych finančných plánov (spôsoby redukcie výdavkov v prípade nutnosti). Investovať bez zmysluplného celkového finančného plánu je hlúpe.

V špecifických osobných situáciách viete investovaním oslabiť riziká, ktoré by vám inak hrozili. Napr. ak sa živíte ako autodopravca a hradíte náklady na palivo, môžete zvážiť nakúpiť na burze firmy ťažiace ropu či rafinérie. Ak ako zamestnanec dostávate od svojho zamestnávateľa akcie, môžete to kompenzovať investovaním väčšieho podielu do iných odvetví. Ak vlastníte nehnuteľnosti v nejakej krajine, môžete naopak nakúpiť z tejto krajiny menej akcií. Ak ste spotrebiteľ na Slovensku, väčšina výrobkov sa dováža, a ich ceny závisia od výmenného kurzu eura voči iným menám; vlastníctvo akcií v iných menách kompenzuje riziko poklesu eura (čiže rastu spotrebiteľských cien).

## Koľko a kam investovať?

Je plne na vás, aké riziká sa rozhodnete podstúpiť. Najväčší vplyv na konečný výsledok však bude mať to, či sa viete vysporiadať s _volatilitou_ (výkyvmi) a najmä s dočasnými poklesmi cien. Ak si kúpite podiel vo firme obchodovanej na burze (akcie), jeho trhová cena sa bude meniť v každom momente, a ak ju budete sledovať, má to nezanedbateľný psychologický vplyv. A situáciu na trhoch sledovať skoro iste budete: bude sa to rozoberať v novinách, medzi kolegami v práci... 

Aj akcie najstabilnejších firiem môžu klesnúť za pár týždňov či mesiacov o desiatky percent kvôli zmenenej nálade ostatných investorov či kvôli nečakaným udalostiam (bankrot veľkej banky, pandémia, nedostatok ropy...). Ak akcie v takejto nevýhodnej chvíli predáte, prídete o celý potenciálny budúci zisk z ich opätovného rastu. Nie každý však dokáže nepredávať pri poklesoch. Nepodceňujte to: podľa [štúdií](https://fitz.com.au/why-do-investors-earn-less-than-the-funds-they-invest-in/) investori dosahujú menší výnos, než fondy, do ktorých investujú, pretože v nevhodný čas veci nakupujú a predávajú --- bolo by lepšie, keby po úvodnom nákupe už nerobili nič.

>	Zistite o sebe čím skôr, ako prežívate pokles hodnoty investície. Na to treba investovať do niečoho s veľkými výkyvmi (napr. akcie) sumu, ktorej stratu už poriadne precítite (odhadujem, že niekoľkomesačný až ročný príjem by mohlo byť dosť). Ak pri poklese nemôžete v noci pokojne spať, musíte to zohľadniť vo svojej investičnej stratégii. Pozor: [neverte dotazníkom](https://www.evidenceinvestor.com/how-useful-are-risk-tolerance-questionnaires/) s hypotetickými otázkami; je ľahké sa oklamať, ak ste nikdy stratu z investície nezažili. Vaša tolerancia k riziku pri investovaní môže byť výrazne odlišná od rizikovej tolerancie v iných životných aktivitách.

### Ability, willingness, need (to take risk)

Veľmi užitočný framework na posudzovanie [vhodnej miery rizika](https://www.etf.com/sections/index-investor-corner/swedroe-know-your-investor-personality) vychádza z nasledujúcich [troch charakteristík](https://www.moneysense.ca/columns/ready-willing-and-able-to-take-risk/).

**Ability.**
Mladí ľudia si môžu dovoliť mať všetky investície v akciách, pretože aj veľmi negatívny realizovaný výnos v prvých rokoch (napr. strata vačšiny investovaného kapitálu) možno neskôr napraviť (budem bývať v menšom byte, ušetrím na dovolenkách, nájdem si lepšie platenú prácu či dočasne pridám druhý pracovný úväzok apod.). Naopak, bezdetná vdova pár rokov pred dôchodkom (kde plánuje žiť najmä z investovaných peňazí) si nemôže dovoliť prísť o polovicu úspor, preto jej schopnosť niesť riziko je výrazne obmedzená.

**Willingness.** 
Vyjadruje psychologickú inklináciu k podstupovaniu finančného rizika. Teda či viete v noci pokojne spať, aj keď v správach denne rozoberajú apokalyptické scenáre krachu na burze a vaše investície sú v strate 40%.

**Need.**
Ak máte desať miliónov a žiadne dlhy, máte po (finančných) starostiach a riziko niesť nepotrebujete. Podobne ak máte bývanie bez hypotéky, niekoľko stotisíc v hotovosti a štátny dôchodok 1000 eur, ktorý rastie s infláciou. Naopak, ak nemáte žiaden majetok, žiaden štátom garantovaný dôchodok a váš príjem je nevysoký (ušetríte mesačne len málo), neostáva vám iné, než vystaviť vaše úspory pomerne veľkému riziku, aby ste mali šancu našetriť si na dôchodok a neumrieť vo vyššom veku od hladu.
Z finančného hľadiska nedáva veľký zmysel podstupovať riziko, ak nepotrebujete vyšší očakávaný výnos (nemáte z neho významný úžitok).

V týchto troch veciach by ste mali mať jasno skôr, než si spravíte životný finačný plán. Ak podstúpite viac rizika, ako zodpovedá vašim ability, willingness a need, a toto riziko sa realizuje (t.j. prídete o peniaze), spôsobíte si zbytočne vážny problém.

### Čo optimalizujeme?

Klasické finančné modely sa snažia maximalizovať zisk. To však pre väčšinu ľudí nie je relevantné kvôli [_marginálnej utilite_](https://www.investopedia.com/ask/answers/072815/what-marginal-utility-income.asp): z prvého zarobeného milióna máte oveľa viac úžitku ako z druhého. Navyše pri šetrení na dôchodok vás menej ako maximalizácia majetku zaujíma pravdepodobnosť toho, že neumriete od hladu --- nakoľko lákavá sa vám zdá možnosť mať s 3/4 pravdepodobnosťou dvojnásobný dôchodok, ak to zároveň znamená, že pravdepodobnosť nulového dôchodku bude 1/4?

Veľmi dobrou pomôckou pri lepšom pochopení možných výsledkov investovania sú [Monte Carlo simulácie](https://www.portfoliovisualizer.com/monte-carlo-simulation). Uvidíte z nich nielen priemerný očakávaný výnos, ale tiež distribúciu možných výnosov (čiže aká je šanca, že na dôchodku nebudete mať ani na jedlo). Nezabudnite však, že ide len o pomerne jednoduchý model --- realita sa môže výrazne líšiť.

Pri investovaní treba zohľadniť, akým rizikám sa vystavujete v iných oblastiach života. Ak ste učiteľ s bezpečným štátnym platom, môžete podstúpiť viac podnikateľského rizika pri investovaní; ak vašu rodinu živí len firma v cyklickom odvetví, je vhodné sa poohliadnuť pri investovaní po iných zdrojoch rizika. Naivná snaha o maximalizovanie výnosov môže viesť k veľmi nevyváženému rizikovému profilu.


#

## Ako vyhodnocovať rozhodnutia

Správne vyhodnocovanie rozhodnutí je kľúčové: dobré rozhodnutia niekedy vedú k zlým výsledkom a naopak zlé rozhodnutia k dobrým. Rozhodnutie nemožno hodnotiť len na základe výsledku; napr. kúpa žrebu v lotérii, kde v priemere očakávate stratu (menšiu priemernú výhru než cena žrebu), je zlým rozhodnutím bez ohľadu na to, či nakoniec vyhráte (okrem veľmi výnimočných okolností typu "mám tak málo peňazí, že od hladu do zajtra umriem či už si žreb kúpim alebo nie"). Ak investujete do rizikovejších aktív, skôr či neskôr realizujete nejakú stratu; to však nijako neznamená, že vaše rozhodnutie investovať bolo zlé.

Dávajte tiež pozor, že pri hodnotení rozhodnutia možno zohľadňovať len informácie, ktoré boli v momente rozhodovania k dispozícii. Môžete si vynadať, že ste zisťovaniu informácií venovali málo času, ale nie zato, čo sa zistilo až oveľa neskôr a nijako o tom nebolo možné vedieť v čase rozhodovania.

Taktiež by ste nemali zabúdať pri rozhodovaní hľadieť dopredu: je jedno, koľko ste niečomu venovali času či úsilia v minulosti (sunken cost fallacy), podstatné je, čo možno čakať v budúcnosti. Podobne nemožno naivne zovšeobecňovať historické výnosy akcií či podielových fondov: mnoho vecí skôr vykazuje [_mean reversion_](https://www.investopedia.com/terms/m/meanreversion.asp), čiže aktíva, ktorým sa v posledných rokoch darilo zle, majú sklon vykazovať vyššie výnosy ako tie, ktorým sa darilo dobre.


Never bet on the end of the world, you'll only be right once and you won't be able to collect.

diverzifikacia
tail risk
future as scenarios
poistenie

dont henge currency when investing in stocks

costs of going public went up in the US, so only rather large us stocks are on the market (~billion or more before IPO), so having some allocation to leading private equity might make sense from the diversification standpoint (to have allocation to innovation etc.)
https://youtu.be/qlUlSAe1Uqw

narratives from gurus are dangerous, it's almost never different, and even when it is, no one knows in advance reliably (you can always find a guru with the opposite of any given opinion)

extremely important to stick with good decisions, e.g. don't change asset allocation every couple of years, let alone weekly

ok to have enjoyment money, but generally you want a real life, not trying to find enjoyment by playing the stock market

most stocks underperform (median return is much lower than mean, so you want to own all stocks?...) 

(smart beta mirage)
https://papers.ssrn.com/sol3/papers.cfm?abstract_id=3622753

Dobrý deň
čítal som si Váš text o investovaní a musím povedať že je naozaj pekne spracovaný. No napadlo mi že by bolo celkom fajn tam možno dodať do časti "Koľko a kam investovať?" aj nejaký odstavec na tému knowledge/experiences pretože ľudia sa možno aj rozhodnú investovať no niekedy si výberu cestu pre pokročilejšieho investora. Začnú kupovať impulzívne akcie(stock picking) iba na základe toho že tu danú firmu poznajú a nepozerajú na nejakú fair value. Tiež neskúsený/začínajúci investor je náchylnejší na veci ako FOMO,Pump-and-Dump alebo dokonca rug pull. Tieto všetky veci hádžu negatívne svetlo na investovanie a to iba na základe toho že investor precenil svoje vedomosti/schopnosti.
Asi nejako takto by som to veľmi stručne opísal.
No chcem ešte povedať že Váš text je pekne napísaný a výstižný.
Prajem pekný deň.

play
https://elmwealth.com/coin-flip/game/
https://elmwealth.com/lessons-from-betting-on-a-biased-coin-cool-heads-and-cautionary-tales/

50 Visuals Every Investor Should Memorize eBook 

